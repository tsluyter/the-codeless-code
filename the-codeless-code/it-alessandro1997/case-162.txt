Number: 162
Title: Tutto secondo i piani
Lang: it
Translator: alessandro1997

Il maestro [[Banzen]] si trovava in una provincia confinante per visitare un
abate i cui fratelli avevano recentemente vinto un contratto di sviluppo presso
un uomo politico.

"Si è rivelata essere una vittoria vuota" si lamentava l'abate mentre versava il
tè. "Il codice che abbiamo ereditato è una torreggiante montagna di letame, dove
anche il più piccolo tocco ci seppellisce fino agli occhi sotto una valanga di
sterco pieno di eccezioni riferimento nullo."

"Sto /mangiando/" disse il maestro.

"Non mi sorprende che i nostri predecessori fossero incapaci di fare anche la
più piccola modifica senza settimane di sforzo!" continuò l'abate. "Non mi
sorprende che la pazienza del governatore si sia esaurita! Dovremmo
rifattorizzare, ma non so neanche da dove cominciare, o come verificare che non
abbiamo rotto nulla nel processo."

"Quali sono i requisiti?" chiese il maestro.

"Non ce ne sono" disse l'abate. "L'abitudine del governatore è dettare ogni
cambiamento a seconda dell'umore. Dice che, per definizione, qualunque codice
ci sia attualmente è corretto."

Banzen sorseggiò il suo tè. "Davvero? Allora tutte le mie simpatie vanno al
governatore, e nessuna a voi! Il pover'uomo! Due volte ormai -- e a grande costo
-- ha ingaggiato un'intera abbazia perché costruisse software con l'esplicito
obiettivo di renderlo miserabile. Dovresti /ringraziare/ i tuoi predecessori per
l'ammirabile lavoro."
