Title: Documentatie
Number: 16
Lang: nl
Translator: tsluyter

Een abt van de [[Seven-Clawed Blind Eagle Clan|Zeven-Geklauwde Blinde Adelaar Klan]] telde de
te leveren producten van de monniken na, toen hij merkte dat
een monnik van de [[Laughing Monkey Clan|Lachende Aap Klan]] geen ontwerpdocumentatie
had opgeleverd. 

"Wat als er een probleem wordt ontdekt in onze systemen in
productie?" vroeg de abt aan de monnik. "Hoe zou de oorzaak
dan kunnen worden achterhaald door een ander dan jijzelf?"

"De code zelf zal moeten worden onderzocht," zei de monnik.
"Het Document is als een ziekelijk dier, al gauw onder de
invloed van de Drie Plagen van Fouten: omissie, verduistering
en veroudering." 

De abt rapporteerde dit aan de Java meester, die zei: "Laat
de monnik elke dag van zonsondergang tot middernacht op 
één voet balanceren, met zijn staf voor zich uit gestrekt. 
Pas wanneer hij een woord kan spreken dat mij vergenoegd, 
zal ik zijn straf beëindigen."  

"Is er een dergelijk woord?" vroeg de abt.

"Het is moeilijk daar zeker van de zijn," peinsde de meester.
"Gisteren beviel het geluid van een krekel mij, die tjilpte 
na de drie eerste druppels regen. De dag ervoor herinnerde 
het geplons van melk in een emmer mij aan een prettige
herinnering uit mijn jeugd. Misschien ligt het antwoord in 
de geur van een witte lotus die ooit in de vijver onder mijn
raam dreef."